---
layout: post
title: Sulla natura della mente
featured-img: lago-inverno
categories: italian, philosophy, meditation, mind
---


### *Dedica*

*Ho fede che queste parole possano aiutare chi si sente in balia delle perturbazioni della mente. Allo stesso tempo, so che poche persone le leggeranno e - per la stessa natura della mente - pochissime persone le intenderanno.*

*Se, terminata la lettura, vivrete qualcosa che non sospettavate esistere o se - meglio ancora - vivrete qualcosa che saprete di aver già vissuto, sapremo di esserci compresi.*

*Se, tuttavia, non vivrete nulla del genere, abbiate pazienza: può essere necessario un certo tempo prima che queste parole abbiano senso. In questo caso vi consiglio due strade:*

- *Concentratevi su quelle parti su cui non siete d'accordo: mettetele alla prova confrontandole con la vostra esperienza e con la vostra vita quotidiana. Se non vi sono parti su cui non siete d'accordo, concentratevi allo stesso modo su quelle che vi sembra di non aver capito.*
- *Ignorate queste parole. Andate avanti con la vostra vita senza preoccuparvene. Le risposte che cercate arriveranno in un altro modo.*

*Vi ringrazio se decidete di leggere il resto.*


## 1. La mente è instabile

**Dopo aver letto questo paragrafo, rimanete sessanta secondi immobili senza pensare a nulla. Nessuna parola, nessuna immagine o emozione, nessun ricordo, nessuna preoccupazione, nessuna fantasticheria.**

Se siete riusciti a farlo, potete forse smettere di leggere.

Se non siete riusciti a farlo, avrete vissuto in prima persona uno degli stati della mente: l'instabilità. Riusciamo forse a decidere quando pensare e quando non pensare?


## 2. La mente instabile non sceglie di cosa occuparsi

**Pensate per sessante secondi a un animale.**

A che animale avete pensato? Forse a un animale da compagnia - ad esempio un cane o un gatto - con cui avete vissuto? Oppure a un animale selvaggio come una tigre o un elefante? O altro ancora... 

Quali caratteristiche di quell'animale vi sono venute alla mente? La forma? Il colore? Il verso, l'odore, il luogo dove vive? Le abitudini? Vi siete ricordati di una volta in cui avete visto quest'animale, dal vivo o in un'immagine?

*Perché avete scelto di pensare proprio a **quell'animale** e non a un'altro? E perché avete scelto di pensare a certe caratteristiche e non ad altre? Siete stati liberi di scegliere a quale animale pensare e in che forme?*


## 3. Il mondo influenza l'oggetto della mente instabile

Perché avete pensato a un animale? Non vi sto prendendo in giro, so bene che cosa ho scritto sopra, ma ora vi sto chiedendo: Come è possibile che qualche parola abbia fatto  affiorare tutte queste forme nella vostra mente? Quali altri elementi possono influenzare la vostra mente? Un suono? Un'immagine? Un luogo? La presenza di un'altra persona? La vostra salute? Il vostro respiro?

*In generale, le persone si considerano - almeno in parte - libere. Ma qual è questa libertà se non possiamo decidere né quando pensare né a cosa pensare e se addirittura moltissimi elementi su cui non abbiamo il controllo possono influenzare la nostra mente?*

*Inoltre, in generale, le persone si fidano della propria mente. Non tutte le azioni derivano da un'attività mentale, ma molte di quelle azioni che sono considerate importanti (come prendere decisioni a lungo termine sul corso della nostra vita, conversare con persone a noi vicine, chiarire i nostri sentimenti, ..., o persino sfamarci, trovare un riparo, salvare una vita, ...) sono spesso accompagnate da un'intensa attività mentale.*


## 4. La mente può sempre ingannarsi


## 5. Le cose nascono dall'accordo tra le persone


## 6. 



